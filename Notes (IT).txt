PREMESSA: questo programma è stato creato come progetto opzionale per l’esame di fondamenti di informatica 2 del corso di studi di ingegneria informatica, ed è pertanto un programma che segue le specifiche richieste dal progetto e non le specifiche vere e proprie del paroliere. Il programma è liberamente scaricabile.


GUIDA ALL’INSTALLAZIONE: il programma può essere installato su un computer con almeno 64 MB di ram, 20 MB di spazio su hard disk e con sistema operativo windows. L’installazione del programma è molto semplice, basta cliccare 2 volte sull’icona del programma per avviare l’installer, in seguito basterà seguire le istruzioni sul monitor.


PRIMO IMPATTO: una volta avviato il programma e terminato il caricamento del dizionario si presenta il menù principale. Cliccando subito sul tasto gioca viene avviato il gioco con una tabella 4x4. Cliccando sul tasto opzioni è possibile decidere la grandezza del tabellone, da una dimensione di 3x3 a una dimensione 8x8. Cliccando sul tasto esci il programma viene terminato. Il gioco prevede soltanto la modalità giocatore contro computer.


SVOLGIMENTO DEL GIOCO: una volta cliccato sul tasto gioca viene visualizzata la schermata di gioco. Sulla parte sinistra vengono visualizzate le parole inserite dal giocatore, sulla parte destra verranno visualizzate le parole che il computer avrà trovato. Al centro è presente il tabellone della dimensione scelta (altrimenti di dimensione default 4x4) con lettere estratte in maniera casuale. La casella di testo in basso è dove il giocatore dovrà inserire ogni singola la parola. Lo scopo del gioco è quello di trovare il maggior numero di parole e più lunghe possibili. Sono accettate parole le cui lettere nel tabellone siano adiacenti l’una con l’altra orizzontalmente, verticalmente o diagonalmente e che siano presenti nel dizionario. Sono valide solo parole con un numero di caratteri maggiore di 3. Il giocatore non ha limiti di tempo per trovare le parole nel tabellone. Una volta terminato l’inserimento delle parole, cliccando sul tasto in basso prosegui la schermata di gioco viene aggiornata con a destra tutte le parole trovate dal computer, e nella parte sinistra le parole valide trovate dal giocatore. Al di sotto delle due liste di parole trovate vengono visualizzati i punteggi totalizzati. Se la lista delle parole supera l’ampiezza della schermata, è possibile scorrere questa lista o con le frecce apposite o con lo scroll del mouse. Cliccando su ogni singola parola vengono evidenziate le lettere che la compongono sul tabellone. Cliccando sul tasto fine se sono state inserite dal giocatore parole presenti nel tabellone ma non nel dizionario viene chiesto al giocatore se desidera inserire ciascuna di queste parole nel dizionario, in seguito il programma torna alla schermata del menù principale.


NOTE CONCLUSIVE: come si è capito questo gioco si basa sul dizionario. Il dizionario incluso con il programma contiene più di 500.000 termini qualcuno dei quali purtroppo errato. Comunque è possibile cancellare e/o modificare i termini presenti nel dizionario editando con un semplice editor di testo (blocco note) il file dizionario.txt presente nella cartella del programma (solitamente C:/Programmi/LeDa), mantenendo sempre la sintassi di una parola per ogni riga evitando lettere maiuscole e accentate e caratteri speciali.
Se credete sia necessario aumentare la casualità nella estrazione dei dai è possibile cancellare il file dadi.in presente nella cartella del programma (solitamente C:/Programmi/LeDa).
